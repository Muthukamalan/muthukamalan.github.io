---
title: "பாரதியார் பாடல்கள்"
date: 2023-08-08 00:00:00
categories: [படித்ததில் பிடித்தது]
tags: [கவிதைகள்]
pin: false
---


## நன்று கருது
ஒன்றுபட்டால் உண்டு வாழ்வே <br> 
ஒற்றுமை நம்மில் நீங்கில் அனைவருக்கும் தாழ்வே <br> 
நன்றிது தேர்ந்திடல் வேண்டும் - <br>
இந்த ஞானம் வந்தால் பின் <br>
நமக்கேது வேண்டும்

## வாணியை வேண்டுதல்
தெளிவுறவே அறிந்திடுதல், <br>
  தெளிவுதர மொழிந்திடுதல்; சிந்திப பார்க்கே <br>
களிவளர உள்ளத்தில் ஆநந்தக் கனவுபல <br>
  காட்டல் கண்ணீர்த் <br>
துளிவரஉள் ளுருக்குதல்இங் கிவையெல்லாம் <br>
  நீஅருளும் தொழில்க ளன்றோ? <br>
ஒளிவளருந் தமிழ்வாணீ, அடியனேற் <br>
  கிவையனைத்தும் உதவு வாயே <br>

--------


<h2 align='center'>புதிதாய்ப் பிறந்து விட்டேன்</h2>
சென்றதினி மீளாது;மூடரே, <br>
நீர் எப்போதும் சென்றதையே சிந்தை செய்து <br>
கொன்றழிக்கும் கவலையெனும் குழியில் வீழ்ந்து குமையாதீர்; <br>
சென்றதனைக் குறித்தல் வேண்டா;<br>
இன்று புதிதாய்ப் பிறந்தோம்<br>
என்று நெஞ்சில் எண்ணமதைத் திண்ணமுற இசைத்துக் கொண்டு<br>
தின்றுவிளை யாடியின்புற் றிருந்து வாழ்வீர்;<br>
அஃதின்றிச் சென்றதையே மீட்டும் மீட்டும்.<br>
மேன்மேலும் நினைந்தழுதல் வேண்டா,அந்தோ!<br>
மேதையில்லா மானுடரே!மேலும் மேலும் மேன்மேலும்<br>
புதியகாற் றெம்முள்வந்து மேன்மேலும் புதியவுயிர் விளைத்தல் கண்டீர். <br>
ஆன்மாவென் றெகருமத் தொடர்பை யெண்ணி<br>
அறிவுமயக் கங்கொண்டு கெடுகின்றீரே!<br>

மான்மானும் விழியுடையாள் சக்தி தேவி<br>
வசப்பட்டுத் தனைமறந்து வாழ்தல் வேண்டும்.<br>
சென்றவினைப் பயன்களெனைத் தீண்ட மாட்டா; <br>
‘ஸ்ரீதரன்யான் சிவகுமா ரன்யா னன்றோ?<br>
நன்றிந்தக் கணம்புதிதாய்ப் பிறழ்து விட்டேன்;<br>
நான் புதியவன்,நான் கடவுள்,நலிவி லாதோன்’<br>
என்றிந்த வுலகின்மிசை வானோர் போலே<br>
இயன்றிடுவார் சித்தரென்பார்;<br>

பரம தர்மக் குன்றின்மிசை யொருபாய்ச்ச லாகப் பாய்ந்து <br>
குறிப்பற்றார் கேடற்றார் குலைத லற்றார்.<br>
குறியனந்த முடையோராய்க் கோடி செய்தும்<br>
குவலயத்தில் வினைக்கடிமைப் படாதா ராகி<br>
வெறியுடையோன் உமயாளை இடத்தி லேற்றான்<br>
வேதகுரு பரமசிவன் வித்தை பெற்றுச்<br>
செறியுடைய பழவினையாம் இருளைச் செற்றுத் <br>
தீயினைப்போல் மண்மீது திரிவார் மேலோர்,<br>
அறிவுடைய சீடா,நீ குறிப்பை நீக்கி<br>
அநந்தமாம் தொழில் செய்தால் அமர னாவாய்<br>
------------

## பேராசை
மானம் சிறிதென்றெண்ணி வாழ்வு பெரிதென்றெண்ணும் <br>
ஈனர் உலகந்தனில் இருக்க நிலைமையுண்டோ<br>
நாட்டில் அவமதிப்பும் நாணின்றி <br>
இழி செல்வத்<br>
தேட்டில் விருப்பம் கொண்டே இவர் சிறுமையடைந்தாரே <br>
ஒன்றையே பற்றி ஊசலாடுகிறாய் மனமே <br>
ஒன்றையே விட்டு அடுத்ததை நோக்கி அடுத்துலாவுகிறாய் <br>
தொட்டதை மீள மீளவும் தொடுவாய் மனமே<br>
புதியது காணில் புலனழிந்திடுவாய் மனமே<br>
பேராசை கொண்டு பிழை செயல்கள்செய்யாதே<br>
வாராத வன்கொடுமை மாவிபத்து வந்து விடும் <br>
அச்சத்தை வேட்கைதனை அழித்து விட்டால்<br>
அப்போது சாவுமங்கே அழிந்து போகும்<br>
இச்சகத்தோர் பொருளை தீரர் நம்மிடம்<br>
இல்லையென்று வருந்துவதில்லை<br>
நச்சி நச்சி உளத்தொண்டு கொண்டு <br>
நானிலத்து இன்பம் நாடுவதில்லை<br>
பிச்சை கேட்பதுமில்லை இன்பத்தில்<br>
பித்து கொண்டு மயங்குவதுமில்லை<br>
எண்ணத்தால் ஏழுலகினையும்<br>
விழுங்குதல் வேண்டுவீர் மீளவும் மறப்பீர் <br>
